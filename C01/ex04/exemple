Hae duae provinciae bello quondam piratico catervis mixtae praedonum a Servilio
pro consule missae sub iugum factae sunt vectigales. et hae quidem regiones velut
in prominenti terrarum lingua positae ob orbe eoo monte Amano disparantur.

Et est admodum mirum videre plebem innumeram mentibus ardore quodam infuso cum
dimicationum curulium eventu pendentem. haec similiaque memorabile nihil vel serium
agi Romae permittunt. ergo redeundum ad textum.

Ego vero sic intellego, Patres conscripti, nos hoc tempore in provinciis decernendis
perpetuae pacis habere oportere rationem. Nam quis hoc non sentit omnia alia esse
nobis vacua ab omni periculo atque etiam suspicione belli?